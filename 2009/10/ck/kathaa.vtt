WEBVTT

00:00:00.500 --> 00:00:02.000
बालमोदिनी कथा - धर्मस्य सारः - (सं कुमुदिनी)

00:00:02.500 --> 00:00:14.300
पर्वं कश्चन राजकुमारः आसीत् । सः सकलज्ञानसम्पन्नः । राजोचिताः सर्वाः विद्याः अधीतवान् आसीत् सः । उत्तमं शरीरबलम् अपि तेन सम्पादितम् आसीत् । तस्य पिता कदाचित् तम् अवदत् - "धर्मः नाम कः इति यावत् भवान् न जानीयात् तं धर्मं च न पालयेत् तावत् भवान् उत्तमः राजा न भवेत् " इति ।

00:00:15.500 --> 00:00:25.300
राजकुमारेण धर्मलक्षणं न ज्ञातम् । सः पण्डितान् अपृच्छत् । एकैकः पण्डितः एकैक प्रकारेण धर्मलक्षणं विवृतवान् । एतस्मात् राजकुमारस्य भ्रमः प्रवृद्धः । 

00:00:35.500 --> 00:00:45.300
अन्ते सः कश्चित् संन्यासिनं दृष्ट्रा स्वस्य समस्यां निवेदितवान् । सर्वं श्रुत्वा संन्यासी अपृच्छत् - "भवतःप्रियतमा क्रीडा का ?" इति राजकुमारः अवदत् - "चतुरङ्गक्रीडा"  इति । "तस्यां क्रीडायां किं भवान् प्राणान् पणीकर्तुम् अर्हेत् ?" इति अपृच्छत् संन्यासी । राजकुमारः सम्मतिम् असूचयत् । ततः संन्यासी चतुरङ्गपटम् आनाय्य आज्ञाधारकं शिष्यं राजकुमारस्य पुरतः उपवेश्य शिष्यम् उद्दिश्य - "भवता चतुरङ्गक्रीडायां भागः वोढव्यः भवान् तां क्रीडां जानाति इति अहं जानामि तथापि भवता भागः वोढव्यः एव एषा मम आज्ञा । क्रीडायां यः पराजयं प्राप्नुयात् तस्य शिरश्छेदः करिष्यते मया " इति उक्त्वा तीक्ष्णं खङ्गं गृहीत्वा पाश्र्थे एव अतिष्ठत् । 

00:00:55.500 --> 00:02:25.300
शिष्यः चतुरङ्गे न पटुः । राजकुमारेण बोधितं क्रमम् अनुसरन् सः अक्रीडत् अचिरात् एव पराजयं प्राप्नोत् च । राजकुमारः तं पुनरपि क्रीडातन्त्राणि अबोधयत् । तथापि शिष्यस्य एवं पराजयः पुनः पुनः शिष्यः पराजयं प्राप्नोत् शिरसः छेदनस्य भीत्या सः खिन्नः इति म्लानमुखः जातः । एतत् दृष्ट्वा दयार्द्रहृदयः राजकुमारः बुद्ध्या प्रमादान् कुर्वन् स्वयं पराजयं प्राप्नोत् । पराजये प्राप्ते शिरश्छेदः निश्चितः इति जानन् अपि सः पराजयं यत् प्राप्नोत् तत् संन्यासिना अवगतम् । तदा संन्यासी चतुरङ्गपटं क्षिप्त्वा राजकुमारम् अवदत् - "क्रीडा न मुख्या प्रतिस्पर्धिनि गौरवं प्रधानम् । मृदुः व्यवहारः दया परार्थं प्राणत्यागाय सज्जता इत्यादयः एव धर्मस्य सारः । सः एव भवता आचरणेन दर्शितः" इति ।  एतस्य श्रवणात् सन्तुष्टः राजकुमारः संन्यासिनं कृतज्ञतापूर्वकं प्रणम्य ततः निर्गतवान् । 

00:02:55.500 --> 00:03:05.300
.....  www.kathaa.ml  :-)
